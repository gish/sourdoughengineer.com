---
layout: post
title: Den bekväme bagarens vörtbröd
type: post
published: true
status: publish
---

Vörtbröd hör julen till lika mycket som julskinkan. Ibland vill man ha ett perfekt bröd, penslat med sirap och bakat på vört från det lokala bryggeriet. Ibland räcker tiden inte till, då vill man ta till lokala ICA-butikens standardutbud och åka pulka medan brödet bakar sig självt i kylen.

![Vörtfrallor](/assets/vortfrallor.jpeg)

Här kommer ett recept på det sistnämnda. Det blir två rejäla limpor, som med fördel kan göras till frallor. Hydreringen är hög. Samtidigt blir degen lättarbetad, tack vare att den får jäsa i kylen.

## Kväll, dag ett

1. Fräscha upp din vetesurdeg med 200 g vatten och 200 g mjöl. Låt stå till morgonen.
2. Lägg ett par deciliter russin i blöt.
3. Blanda ingredienserna till degen och låt stå till dagen efter.

- 800 g vetemjöl special
- 400 g grovmalet rågmjöl
- 960 g vatten
- 24 g salt
- en påse vörtmix

## Morgon, dag två

1. Blanda alla ingredienser från gårdagen. Kontrollera först att surdegen är redo genom att [göra flyttestet]({% post_url 2017-02-11-hjalp-du-har-blivit-med-surdeg %}#baka-om-den-flyter)
2. Låt stå i en bunke en timme, så jäsningen kommer igång.
3. Flytta degen till en oljad plastlåda.
4. Ställ in lådan i kylen och låt den stå där till nästa dag.
5. Under tiden degen jäser kan du vika den tre, fyra gånger med jämna mellanrum.

## Morgon, dag tre

1. Nu är degen färdigjäst. Även om den inte har rest sig nämnvärt, har det bildats fina glutentrådar och luftfickor.
2. Stjälp upp degen på ett mjölat bakbord.
3. Format degen till limpor, som du lägger och jäskordgar och ställer in i kylen. Nu är det dags för nästa jäsomgång.

## Morgon, dag fyra

1. Värm ugnen till 250 °C.
2. Ta fram dina limpor.
3. Nu är det dags att bestämma sig om de ska vara frallor eller limpor.
4. Vill du göra frallor? Gör då följande med en deg i taget. Den andra degen kan med fördel vänta i kylskåpet på sin tur.

   1. Stjälp upp en deg i taget på mjölat bakbord.
   2. Mjöla ovansidan.
   3. Snitta till lagom stora frallor.
   4. Lägg dem på bakplåtspapper och skjutsa in i ugnen.

5. Ska de istället vara limpor?

   1. Vänd dem på bakplåtspapper, mjöla och snitta.
   2. Skjutsa in i ugnen.

6. Spraya in en lagom mängd vatten i ugnen.
7. Vrid ner temperaturen till 225 °C och låt brödet gräddas till 93 °C.
8. Ta ut, ta fram tålamodet och låt svalna tills du smakar på det.
9. Lycka till!
