---
layout: post
title: Valnötslimpan
date: 2019-02-17 19:46:26.000000000 +01:00
type: post
parent_id: "0"
published: true
password: ""
status: publish
categories:
  - Matbröd
tags: []
meta:
  _wpcom_is_markdown: "1"
  _edit_last: "3793276"
  geo_public: "0"
  _thumbnail_id: "285"
  timeline_notification: "1550429190"
  _publicize_job_id: "27738254752"
permalink: "/2019/02/17/valnotslimpan/"
---

<p>
  Nötter förhöjer vilken ostmacka som helst. Jag bakar väldigt sällan med
  nötter, eftersom jag har dålig framförhållning. Det krävs nämligen lite
  förarbete. Nötterna behöver rostas och blötläggas. Genom att rosta dem får de
  mer smak. Eftersom de rackarna då är ännu torrare kommer de sno åt sig
  degvätskan, såvida du inte blötlägger dem innan.
</p>
<p>
  <img
    class="size-medium wp-image-285 aligncenter"
    src="{{ site.baseurl }}/assets/img_7451.jpg?w=225"
    alt=""
    width="225"
    height="300"
  />
</p>
<p>
  Här kommer receptet på valnötsbrödet jag bakade nu i veckan. Det kom ut
  ovanligt bra. Tror det beror på att jag inte snålade med nötterna.
</p>
<p>
  En vinnande faktor, förutom nötmängden, var att jag spände degen ordentligt
  när jag formade den till limpa. Både nötterna och rågmjölet gör att brödet har
  sämre spänst än om man bara hade bakat med vetemjöl. Jag tror åtminstone det
  var orsaken till att formen på kompisen till brödet på bilden drogs mer åt
  pannkakshållet.
</p>
<h2>Dag ett</h2>
<ul>
  <li>75 g valnötter</li>
</ul>
<p>
  Rosta valnötterna i en stekpanna. Blötlägg dem sedan i en skål med vatten så
  att de täcks.
</p>
<h2>Dag två</h2>
<ul>
  <li>195 g uppfräschad surdeg</li>
  <li>315 g vatten</li>
  <li>400 g vetemjöl</li>
  <li>80 g grovmalet rågmjöl</li>
  <li>12 g salt</li>
  <li>75 g valnötter</li>
</ul>
<ol>
  <li>
    Blanda surdeg, vatten, mjöl och salt. Det räcker med att alla ingredienser
    går ihop sig.
  </li>
  <li>Låt autolysa i en timme.</li>
  <li>
    Blanda i valnötterna. Var inte rädd att ta i med hårdhandskarna. Nyp, kläm
    och tryck degen så att nötterna till slut fördelas jämnt. När degen sen får
    vila repareras glutenbindningarna som du förmodligen nu har sönder.
  </li>
  <li>
    Låt jäsa till dubbel storlek. Vik degen varje halvtimme under den första
    timmen. Det här brukar ta cirka fyra timmar.
  </li>
  <li>
    Stjälp upp degen på bord och forma till en rund boll. Vik in kanterna så att
    ytan spänns och vänd sedan på degen.
  </li>
  <li>
    Låt vila 20-30 minuter. Viktigast är att du gör något annat och hinner klart
    det än att den vilar en exakt tid.
  </li>
  <li>Forma degen nu till en limpa och lägg i jäskorg.</li>
  <li>
    Står degen i rumstemperatur brukar det ta en timme innan den jäst till sig
    och är redo för ugnen. Jag testar färdigheten genom att peta på degen och se
    hur väl den fjädrar tillbaka fingeravtrycket. Det ska inte studsa tillbaka
    och inte fastna. Någonstans däremellan är bra.
  </li>
  <li>
    Vänd den blivande limpan på en plåt eller bakspade, snitta och skjutsa in i
    ugnen.
  </li>
  <li>
    Ta ut härligheten när innertemperaturen är 93 grader. Det brukar ta ungefär
    40 minuter.
  </li>
</ol>
