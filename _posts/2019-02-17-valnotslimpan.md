---
layout: post
title: Valnötslimpan
date: 2019-02-17 19:46:26.000000000 +01:00
type: post
parent_id: "0"
published: true
password: ""
status: publish
categories:
  - Matbröd
tags: []
meta:
  _wpcom_is_markdown: "1"
  _edit_last: "3793276"
  geo_public: "0"
  _thumbnail_id: "285"
  timeline_notification: "1550429190"
  _publicize_job_id: "27738254752"
permalink: "/2019/02/17/valnotslimpan/"
---

Nötter förhöjer vilken ostmacka som helst. Jag bakar väldigt sällan med nötter, eftersom jag har dålig framförhållning. Det krävs nämligen lite förarbete. Nötterna behöver rostas och blötläggas. Genom att rosta dem får de mer smak. Eftersom de rackarna då är ännu torrare kommer de sno åt sig degvätskan, såvida du inte blötlägger dem innan.

![]({{ site.baseurl }}/assets/img_7451.jpg?w=225)

Här kommer receptet på valnötsbrödet jag bakade nu i veckan. Det kom ut ovanligt bra. Tror det beror på att jag inte snålade med nötterna.

En vinnande faktor, förutom nötmängden, var att jag spände degen ordentligt när jag formade den till limpa. Både nötterna och rågmjölet gör att brödet har sämre spänst än om man bara hade bakat med vetemjöl. Jag tror åtminstone det var orsaken till att formen på kompisen till brödet på bilden drogs mer åt pannkakshållet.

## Dag ett

- 75 g valnötter

Rosta valnötterna i en stekpanna. Blötlägg dem sedan i en skål med vatten så att de täcks.

## Dag två

- 195 g uppfräschad surdeg
- 315 g vatten
- 400 g vetemjöl
- 80 g grovmalet rågmjöl
- 12 g salt
- 75 g valnötter

1.  Blanda surdeg, vatten, mjöl och salt. Det räcker med att alla ingredienser går ihop sig.
2.  Låt autolysa i en timme.
3.  Blanda i valnötterna. Var inte rädd att ta i med hårdhandskarna. Nyp, kläm och tryck degen så att nötterna till slut fördelas jämnt. När degen sen får vila repareras glutenbindningarna som du förmodligen nu har sönder.
4.  Låt jäsa till dubbel storlek. Vik degen varje halvtimme under den första timmen. Det här brukar ta cirka fyra timmar.
5.  Stjälp upp degen på bord och forma till en rund boll. Vik in kanterna så att ytan spänns och vänd sedan på degen.
6.  Låt vila 20-30 minuter. Viktigast är att du gör något annat och hinner klart det än att den vilar en exakt tid.
7.  Forma degen nu till en limpa och lägg i jäskorg.
8.  Står degen i rumstemperatur brukar det ta en timme innan den jäst till sig och är redo för ugnen. Jag testar färdigheten genom att peta på degen och se hur väl den fjädrar tillbaka fingeravtrycket. Det ska inte studsa tillbaka och inte fastna. Någonstans däremellan är bra.
9.  Vänd den blivande limpan på en plåt eller bakspade, snitta och skjutsa in i ugnen.
10. Ta ut härligheten när innertemperaturen är 93 grader. Det brukar ta ungefär 40 minuter.
