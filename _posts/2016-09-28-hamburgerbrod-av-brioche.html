---
layout: post
title: Hamburgerbröd av brioche
date: 2016-09-28 06:42:51.000000000 +02:00
type: post
parent_id: "0"
published: true
password: ""
status: publish
categories:
  - Matbröd
tags:
  - bröd
  - frallor
  - middag
meta:
  _wpcom_is_markdown: "1"
  _thumbnail_id: "130"
  _rest_api_published: "1"
  _rest_api_client_id: "-1"
  _publicize_job_id: "27285368072"
permalink: "/2016/09/28/hamburgerbrod-av-brioche/"
excerpt:
  Mitt hittills mest perfekta hamburgerbröd är baserat på brioche. Det fjädrar
  tillbaka som en tvättsvamp och suger åt sig alla goda vätskor från hamburgarens
  ingredienser. Här kommer receptet.
---

<p>
  För mig är ett perfekt hamburgerbröd som en disksvamp. När du&nbsp;trycker
  ihop det ska det bli platt, platt, platt. Släpper du det sedan växer det
  tillbaka och ser ut som det gjorde nygräddat.&nbsp;Låter du den
  färdigkomponerade hamburgaren stå med dressing och&nbsp;en drypande köttbit,
  kommer du snart märka att brödet har sugit åt sig de flesta safterna. Så vill
  jag ha mitt hamburgerbröd.
</p>
<p>
  Att komma hit behöver inte vara svårt. Med hjälp av en briochedeg får du
  precis de här egenskaperna. Utmaningen är att få till hög&nbsp;elasticitet och
  bröden&nbsp;att jäsa på höjden. Det sistnämnda lyckas du med genom att bröden
  får jäsa i folieringar. Då flyter de inte ut, utan reser sig istället.
  Instruktioner om hur du gör egna ringar finns en bit ner.
</p>
<p>
  Det här receptet är en variant av
  <a href="https://gist.github.com/gish/d12d719a15d1655394db4fe5cbd63a99"
    >ett oformaterat recept på engelska</a
  >
  jag hittade i ett forum.&nbsp;Måttenheterna har anpassats efter
  svensk&nbsp;standard.
</p>
<p>
  Jag gjorde tio bröd av det här receptet. Degen som blev över lät jag jäsa i en
  ugnsform i kylen och gräddade av till frukost dagen efter.
</p>
<h2>Ingredienser</h2>
<p>
  500 g mjöl<br />
  300 g mjölk<br />
  100 g ägg<br />
  100 g aktiv surdeg<br />
  15 g strösocker<br />
  8 g salt<br />
  150 g rumstempererat smör
</p>
<h2>Blanda degen</h2>
<ol>
  <li>Värm mjölken till 40 °C i en kastrull.</li>
  <li>
    Blanda äggen och mjölken i en hushållsassistent tills det är helt blandat.
  </li>
  <li>
    Sätt assistenten på låg hastighet och häll&nbsp;i mjölet, 1 dl i taget.
  </li>
  <li>
    Öka hastigheten till medel och låt assistenten gå i fem minuter, när allt
    mjöl är blandat med degvätskan.
  </li>
  <li>
    Stäng av assistenten och samla ihop all deg i mitten av skålen med en
    skrapa.
  </li>
  <li>Låt degen autolysa i 30-60 minuter.</li>
  <li>Tillsätt den aktiva surdegen och saltet.</li>
  <li>Låt assistenten gå på medelhastighet tills allt har blandats.</li>
  <li>
    Häll i saltet och smöret. Assistenten ska gå på låg hastighet. Det kan ta
    några minuter innan allt smör har inkorporerats i degen.
  </li>
  <li>
    Avsluta med att köra assistenten på medelhög hastighet i 20 minuter.&nbsp;Du
    vill att det utvecklas&nbsp;hög elasticitet. Kontrollera gärna med jämna
    mellanrum så att din deg inte hinner kollapsa. Var inte orolig att den är
    lös. Den ska vara som en tjock sockerkaksmet.
  </li>
  <li>Olja en plastbunke och häll i degen.</li>
  <li>
    Låt den stå framme ett par timmar, för att få igång jäsprocessen, och ställ
    sedan in den i kylen över natten.
  </li>
</ol>
<h2>Baka ut bröden</h2>
<ol>
  <li>Täck en plåt med bakplåtspapper och placera ut folieringarna på den.</li>
  <li>
    Pensla bakplåtspapperet och folieringarna med en neutral olja. Jag använde
    rapsolja.
  </li>
  <li>Ta ut degen ur kylen och stjälp upp den på ett bakbord.</li>
  <li>
    Väg upp degbitar om 80 g och placera dem under platsfolie. Det är viktigt
    att&nbsp;bitarna&nbsp;du inte arbetar med behåller sin fukt. Om du tycker
    det är mycket deg kan du ställa in hälften i kylen tills vidare.
  </li>
  <li>
    Forma en degbit till en bulle genom att först rundriva&nbsp;och sedan rulla
    den med kupad hand mot en mjölfri&nbsp;yta.
  </li>
  <li>
    Lägg bullen i en foliering och platta till. Du kommer märka att fjädrar
    tillbaka lite, men behåller sin platta form.
  </li>
  <li>
    När alla formar är fyllda täcker du plåten med plastfolie och låter dem
    jäsa. För mig tog det fyra timmar tills de nästan hade dubblat i storlek.
    Här kan du kontrollera&nbsp;hur höga bröd du vill ha. De kommer växa ännu
    mer när du gräddar av dem.
  </li>
</ol>
<h2>Grädda av dem</h2>
<ol>
  <li>Värm ugnen till 175 °C.</li>
  <li>
    Medan ugnen blir varm kan du&nbsp;duscha bröden i vatten med en sprayflaska,
    eller pensla dem med ägg.
  </li>
  <li>
    Strössla sedan på skalade sesamfrön. Var generös med mängden. Om du märker
    att de flesta fröna bara rinner av är det bara att duscha med mer vatten
    (eller pensla med mer ägg).
  </li>
  <li>
    När ugnen är varm ställer du in plåten och kastar in ett par isbitar. Ångan
    är viktigt för att du ska få en jämn yta.
  </li>
  <li>Vädra ut ångan efter tre minuter.</li>
  <li>
    Efter 15 minuter har bröden fått en fin gyllene färg. Här är det upp till
    dig att välja hur bröden ska se ut. Vissa vill ha dem ljusa, medan andra
    något mörkare.
  </li>
  <li>Ta ut bröden och häll av dem på ett galler för att låta dem svalna.</li>
  <li>
    Efter några minuter har de blivit tillräckligt kalla för att du ska kunna ta
    av folieringarna.
  </li>
</ol>
<p>
  [caption width="300" id="attachment_145" align="aligncenter"]<img
    class="aligncenter size-medium wp-image-145"
    src="{{ site.baseurl }}/assets/screen-shot-2016-09-28-at-06-44-00.png?w=300"
    alt="screen-shot-2016-09-28-at-06-44-00"
    width="300"
    height="236"
  />
  Ett bröd med oskalade sesamfrön, redo att&nbsp;utgöra basen i en
  hamburgare[/caption]
</p>
<h2>Förvara</h2>
<p>
  Nu kommer vi till det svåraste. Ett nybakat bröd är i regel godast när det
  precis har blivit ljummet. Eller hur? Ett hamburgerbröd mår däremot bra av att
  ligga i en plastpåse och ånga av sig. Gräddar du av bröden på morgonen har du
  perfekta bröd till kvällen. Om du vill kan du värma på dem i en oljad
  stekpanna eller på ett ugnsgaller.
</p>
<p>
  När bröden är nästan helt avsvalnade&nbsp;lägger du dem i en platspåse. Stapla
  dem inte på varandra, utan lägg bara ett lager på höjden. Ta flera platspåsar
  om det skulle behövas. Försegla dem och låt den luft som är i vara kvar. Du
  kommer märka att det bildas en del kondens i påsen. Det är bra.
</p>
<p>
  Får du bröd över efter din digra hamburgermiddag? Isåfall vill jag tipsa om
  att skära upp&nbsp;och stoppa in dem i frysen.&nbsp;När du&nbsp;sen behöver
  ett tar du bara ut det, bryter isär det med en matkniv och tinar det sedan i
  en varm stekpanna med olja. Du får du ett lagom varmt bröd med en knaprig
  rostad yta.
</p>
<h2>Göra folieringar</h2>
<p>
  När degen står och autolyser har du 30 minuter på dig att göra folieringarna.
  Det är en perfekt aktivitet till&nbsp;ett avsnitt av
  <a href="http://www.tv4.se/hela-sverige-bakar/">Hela Sverige Bakar</a> eller
  <a href="https://www.netflix.com/se-en/title/80022456">Cooked</a>. Allt du
  behöver är en rulle med&nbsp;ugnsfolie och en häftapparat.
</p>
<p>
  ChefSteps&nbsp;har publicerat
  <a href="https://www.youtube.com/watch?v=1xvTAeA3MXM"
    >en film med bra instruktioner</a
  >&nbsp;ifall mina är otydliga.
</p>
<ol>
  <li>
    Riv av ett fullbrett ark på 15 cm. Jag tror att standard-bredd är cirka 30
    cm.
  </li>
  <li>
    Vik arket dubbelt på&nbsp;bredden. Nu har du alltså en 30cm lång bit som är
    7.5 cm bred.
  </li>
  <li>
    Upprepa vikningen tills du har en bit som är lika bred som ditt pekfinger.
  </li>
  <li>Ta sedan båda ändarna och för ihop dem.</li>
  <li>Häfta ihop ändarna.</li>
  <li>Nu har du en något platt ring.</li>
  <li>Forma ringen till en cirkel.</li>
  <li>Upprepa för alla frallor du ska göra.</li>
</ol>
<p class="p1"></p>
